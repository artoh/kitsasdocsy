---
title: "Laskun merkitseminen maksetuksi"
linkTitle: "Maksetuksi merkitseminen"
weight: 30
description: >
  Lasku merkitään maksetuksi joko tiliotteelta tai siirto-tositteelta
---

### Tiliotteella

Useimmiten tiliote on se tosite, joka todentaa maksun suorittamisen. Suositeltavin tapa merkitä lasku maksetuksi on tehdä se tiliotetta kirjattaessa.

Valitse **Uusi tosite** ja tositetyypiksi **Tiliote**. Jos sinulla on tiliote sähköisessä muodossa, raahaa se sähköiseksi tositteeksi. Tällöin Kitsas tunnistaa yleensä useimmat laskut ja merkitsee ne maksetuiksi.

Käsin kirjattaessa merkitse tiliotteen päivämäärä ja aikaväli. Paina **Kirjaa tilitapahtumia**.

![Maksaminen tiliotteelta](tiliotteelta.png)

Kirjataksesi saapuvia maksuja valitse **Tilille / Saapuva maksu** ja maksamillesi laskuille **Tililtä / Maksettu lasku**.

Valitse luettelolta maksettu lasku ja merkitse päivämäärä, jona lasku on tiliotteen mukaan maksettu. Paina **Kirjaa**. Kirjaa samalle tositteelle kaikki tällä tiliotteella näkyvät maksut.

![Tiliotenäkymä](tiliote.png)

Tallenna lopuksi tiliote sulkemalla _Kirjaa tiliotteelle_-ikkuna ja painamalla kirjausnäkymässä **Valmis**.

### Siirto-tositteella

Yksittäisen laskun voi merkitä maksetuksi Siirto-tositteella.
Valitse **Uusi tosite** ja tositetyypiksi **Siirto**.

Paina **Laskun maksu**-painiketta.

![Siirto-tositteella](siirtotositteella.png)

Poimi maksettu lasku luettelosta, merkitse päivämääräksi maksupäivä ja paina **Kirjaa**.

![Siirto-tosite](siirto.png)

Tallenna tosite painamalla **Valmis**.

{{% alert title="Maksut valvotaan tase-erien perusteella" color="primary" %}}
Jos kirjaat muilla tavoin laskuja maksetuksi niin varmista, että kohdistat maksun oikealle tase-erälle.
{{% /alert %}}
