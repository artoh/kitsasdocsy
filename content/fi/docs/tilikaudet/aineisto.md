---
title: "Kirjanpitoaineiston muodostaminen"
linkTitle: "Aineisto"
weight: 40
description: >
  Kirjanpitoaineistossa on koko tilikauden kirjanpito ja tositteet yhdessä pdf-tiedostossa
---

Kirjanpitoaineisto-toiminnolla voit koota raportteja ja tositteita yhteen pdf-tiedostoon. Näin esimerkiksi yhdistys voi helposti koota ja toimittaa toiminnantarkastajalle hänen tilinpäätöksen lisäksi tarvitsemansa kirjanpitoaineiston.

Yhteensopivuuden takia tositteet ovat aineistossa kuvamuodossa, joten aineistosta voi muodostua helposti kymmenien tai jopa satojen megatavujen suuruinen. Aineiston muodostaminen ei välttämättä onnistu tietokoneelta, jossa ei ole riittävästi keskusmuistia.

Suosittelemme kirjanpidon välittömään säilyttämiseen mieluummin [sähköistä arkistoa]({{<relref "./arkisto">}}), joka vie vähemmän tilaa ja jossa kirjausketju on paremmin seurattavissa.

![Aineiston muodostamisen valinnat](/img/fi/kaudet/aineisto.png)

Voit valita aineistoon sisällytettävät **raportit** sekä sen, millainen **tililuettelo** aineistoon sisällytetään.

Valinnalla **Täydet tiliöinnit** tulostetaan tositteille kaikki tiliöintitiedot silloin, kun tiliöintejä varten tarvitaan lisäsivuja.

**Kaikkien tositteiden tiedot** sisällyttää aineistoon niidenkin tositteiden tiedot, joilla ei ole sähköisiä liitteitä.

Suurempi **kuvanlaatu** tekee tiedostosta isokokoisemman. 150 dpi:n kuvanlaatu on yleensä riittävä tositteiden arkistoimiseen.
