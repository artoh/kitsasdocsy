---
title: "Omat tiedot"
linkTitle: "Minä"
weight: 5
description: >
  Käyttäjän omat tiedot, salasana ja tilaus.
---

![](/img/fi/asetukset/mina.png)

## Omat tiedot

Voit muokata nimeä, sähköpostiosoitetta ja puhelinnumeroasi.

Jos vaihdat sähköpostiosoitetta, saat uuteen sähköpostiosoitteeseesi vahvistusviestin. Viestissä on kuusinumeroinen koodi, jolla sinun pitää vahvistaa uusi sähköpostiosoitteesi.

## Kaksivaiheinen tunnistautuminen

Kun otat käyttöön kaksivaiheisen tunnistautumisen, kysyy Kitsas kirjauduttaessa joka kerta salasanan lisäksi puhelimen autentikaatiosovelluksesta saatavaa kertakäyttöistä koodia.

Kaksivaiheisen tunnistautumisen käyttöönotto avaa verkkoselaimessa sivun, jonka QR-koodin avulla Kitsas lisätään joko Microsoft Authenticator tai Google Authenticator -sovellukseen.

## Sähköposti-ilmoitukset

Voit valita, minä viikonpäivinä Kitsas lähettää ilmoituksia kierrossa olevista laskuista, joissa olet käsittelijänä. Jättämällä kaikki viikonpäivät valitsematta ei Kitsas lähetä ilmoituksia lainkaan sähköpostilla.

## Näkymä

Voit valita joko normaalin näkymän tai tilitoimistokäyttäjän näkymän (ns. Pro-näkymä). Pro-näkymässä paikalliseen kirjanpitoon tai kirjanpidon luomiseen liittyvät valinnat eivät ole käytettävissä, koska kirjanpidot luodaan erityisessä [tilitoimistonäkymässä]({{<relref "../toimisto">}}).

## Tilaus

Voit muokata [tilauksesi]({{<relref "../aloittaminen/tilaus/tilaus">}}) tietoja sekä laskutustietojasi.
