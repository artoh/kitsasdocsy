---
title: "Tilitoimisto"
linkTitle: "Toimisto"
weight: 150
pro: true
description: >
  Tilitoimistojen Kitsas Pro -tilauksiin kuuluva kirjanpitojen ja käyttäjien keskitetty hallinta
---

Kitsas Pro on Kitsaan tilitoimistoille räätälöity palvelukokonaisuus, johon kuuluu mm.

- Kirjanpitojen ja käyttöoikeuksien keskitetty hallinta
- Mahdollisuus käyttää tilitoimiston varmennetta asikkaiden alv-ilmoitusten tekemisessä
- Erittäin kilpailukykyinen hinnoittelu

Lue lisää [Kitsas Pro:n tuotesivuilta](/pro)

## Tilitoimistonäkymä

Tilitoimistonäkymässä voit mm. tarkastella kirjanpitojen tietoja, luoda uusia kirjanpitoja,  myöntää käyttöoikeuksia, järjestellä toimiston kirjanpidot hyllyihin ja ottaa tilitoimistolle käyttöön verohallinnon varmenteen.  Käyttäjälle näytettävät toiminnot ja kohteet määräytyvät käyttäjällä olevien [roolien ja lisäkäyttöoikeuksien]({{<relref "roolit">}}) perusteella.   

### Kirjanpitojen lista

![](/img/fi/toimisto/toimisto.png)

 Tilitoimistonäkymän etusivulla on lista kirjanpidoista. Oletuksena listassa ovat kaikki tilitoimiston kirjanpidot, jos käyttäjällä on toimistotason oikeus tilitoimistonäkymään. Listan yläpuolella olevasta pudotusvalikosta voi valita tarkasteltavan hyllyn (vastaa aiemman version ryhmää). 

Valitsemalla kirjanpidon rivin listasta saa näkyviin Avaa- ja Tiedot- napit. Muut toiminnot löytyvät Tiedot-napin takaa avautuvalta kirjanpidon omalta sivulta. Pääset sinne myös hakemalla yläpalkin hakukentässä kirjanpidon nimellä tai y-tunnuksella. Avaa- nappi on näkyvissä, jos käyttäjällä on kirjanpitoon mitä tahansa kirjanpito-oikeuksia. Tukikirjautuminen tehdään omasta napistaan kirjanpidon tietojen sivulta. 

### Uuden kirjanpidon perustaminen

Paina **Uusi kirjanpito**-painiketta sivun oikeassa alakulmassa, valitse hylly johon kirjanpito luodaan ja syötä asiakasyrityksen perustiedot.

Uuden kirjanpidon kohdalla on Muokkaa-sarakkeesa vihreä plus-merkki ja teksti "Alustamaton". Kun kirjanpito avataan ensimmäistä kertaa, tehdään [kirjanpidon alustaminen]({{<relref "alustaminen">}}) ohjattuna toimintona.

### Kirjanpitojen listan järjestäminen ja suodattaminen

Kirjanpitojen listan voi järjestää halutun sarakkeen mukaan klikkaamalla sarakkeen otsikkosolua tai valitsemalla haluamasi järjestyksen sarakkeen otsikkosolun valikosta (kolme pistettä).   Solussa näkyvä nuoli kertoo järjestyksen suunnan. Solua klikkamalla vaihdetaan nousevan, laskevan ja järjestämättömän (ei nuolta) välillä. Järjestää voi vain yhden sarakkeen perusteella kerrallaan. Toimistonäkymä muistaa valitsemasi järjestyksen palatessasi. 

Voit suodattaa näytettäviä kirjanpitoja valitsemalla sarakkeen otsikkosolun valikosta **Suodata**. Käytössä on enintään yksi suodatus kerrallaan. Toimistonäkymä muistaa käyttämäsi suodatuksen kunnes poistut toimistonäkymästä tai suljet ohjelman. 

### Kirjanpitojen listan sarakkeiden kustomointi

Voit tarvittaessa piilottaa haluamasi sarakkeen näkyvistä valitsemalla sarakkeen otsikkosolun valikosta **Piilota**. Voit palauttaa sarakkeen näkyviin tai piilottaa useamman sarakkeen kerralla valitsemalla minkä tahansa sarakkeen otsikkosolun valikosta **Hallitse sarakkeita**. Toimistonäkymä muistaa palatessasi mitkä sarakkeet näytetään.  

