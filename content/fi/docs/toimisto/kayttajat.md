---
title: "Käyttäjät"
linkTitle: "Käyttäjät"
weight: 30
pro: true
description: >
  Käyttäjien tarkastelu ja työntekijöiden lisääminen
---

## Käyttäjät

 Käyttäjät-osiossa on omat välilehdet työntekijöille ja muille käyttäjille. Voit tarkastella käyttäjiä ja lisätä ja poistaa toimiston työntekijöitä. Käyttäjät muokkaavat itse tietojaan Kitsaan asetusten Minä-sivulta. 

### Työntekijät

Voit lisätä työntekijäksi uuden käyttäjän. (Vanhoille käyttäjille voi tilitoimistonäkymästä vain myöntää oikeuksia hyllyihin ja kirjanpitoihin.) Pääset tarkastelemaan työntekijän oikeuksia tarkemmin klikkaamalla työntekijän nimeä listassa. Työntekijän poistaminen poistaa käyttäjän kaikki oikeudet ja poistaa käyttäjätunnuksen käytöstä. Käyttäjätunnuksen palauttamiseksi käyttöön on otettava yhteyttä käyttäjätukeen.

Ryhmään lisätään käyttäjä **Käyttäjät**-välilehden **Uusi käyttäjä**-painikkeesta. Samalla välilehdellä on painikkeet myös oikeuksien muokkaamiselle ja käyttäjän poistamiselle ryhmästä.

**Uusi käyttäjä**-painiketta käytetään riippumatta siitä, onko käyttäjällä jo käyttäjätunnus tai oikeuksia johonkin muuhun tilitoimiston ryhmään. Jos käyttäjätunnusta ei ole vielä olemassa, lähetetään käyttäjän sähköpostiin ohjeet ja linkki käyttäjätunnuksen aktivoimiseksi.

### Muut käyttäjät

Tällä sivulla näkyvät (työntekijöitä lukuunottamatta) ne käyttäjät, joilla on oikeuksia johonkin tilitoimiston kirjanpitoon (tai hyllyyn). Pääset tarvittaessa tarkastelemaan käyttäjän oikeuksia tarkemmin klikkaamalla työntekijän nimeä listassa. 




