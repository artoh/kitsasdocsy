---
title: "Kirjanpidon aloittaminen"
linkTitle: "Kirjanpidon aloittaminen"
weight: 40
pro: true
keywords: ["uusi","tilinavaus"]
description: >
  Tilitoimistonäkymässä luodun kirjanpidon käyttöön ottaminen
---

Kun kirjanpito on luotu tilitoimistonäkymässä, näkyy luettelossa Muokattu-sarakkeessa vihreä plus-merkki ja teksti "Alustamaton". (Kirjanpidon sivulla tämä tieto näkyy kohdassa "Alustettu".) Kun kirjanpito avataan ensimmäisen kerran, ohjaa Kitsas kirjanpidon käyttöön ottamisen.

{{<alert title="Asetusoikeudet vaaditaan">}}
Kirjanpidon käyttöönoton suorittavalla käyttäjällä pitää olla oikeus **Asetusten muokkaaminen**
{{</alert>}}

### Tervetuloa

![](/img/fi/toimisto/uusi1.png)

### Tilikartta

![](/img/fi/toimisto/uusi2.png)

Tilikartta määrittää käytettävien tilien lisäksi
myös käytössä olevat raportit eli esimerkiksi tuloslaskelman rakenteen sekä
tilinpäätöksen pohjan.

| Tilikartta         | Kuvaus                                                                                                                              |
| ------------------ | ----------------------------------------------------------------------------------------------------------------------------------- |
| Elinkeintotoiminta | Tilikartta yritystoimintaa varten. Yritysmuotoina elinkeinonharjoittaja, avoin yhtiö, kommandiittiyhtiö, osuuskunta, ja osakeyhtiö. |
| Yhdistys           | Tilikartta aatteelliselle yhdistykselle ja säätiölle. Tuloslaskelma on yhdistyskaavan mukainen.                                     |
| Asunto-osakeyhtiö  | Tilikartta asunto-osakeyhtiöille. Tuloslaskelma on kiinteistökaavan mukainen.                                                       |

Voit myöhemmin lisätä, muokata ja poistaa käytössä olevia tilejä samoin kuin
raporttien ja tilinpäätöksen malleja. Et voi kuitenkaan jälkikäteen vaihtaa koko tilikarttaa toiseen.

### Perustiedot

![](/img/fi/toimisto/uusi3.png)

Seuraavassa ruudussa syötetään organisaation nimi, Y-tunnus, osoite ja kotipaikka. Näitä voi muokata
myöhemmin [perusmäärityksissä](/maaritykset/perusvalinnat/).

Lisäksi kannattaa syöttää pankkitilin (ensisijainen käyttötili) tilinumero. Tilinumero tulostuu laskuille ja
sitä käytetään myös maksujen ja tiliotteiden kohdistamiseen. Tilinumeron voi syöttää myöhemmin
tilin tietoihin [tilikartassa](/maaritykset/tilikartta).

Valittava **yritysmuoto** vaikuttaa siihen, mitä tilejä kirjanpidossa on näkyvillä. Samoin **tilikartan laajuus** vaikuttaa näkyvillä olevien tilien määrään: tilitoimistoversiossa on oletuksena jätetty kaikki tilit näkyviin.

### Tilikausi

![](/img/fi/toimisto/uusi4.png)

Anna tiedot ensimmäisestä Kitsaalla pidettävästä tilikaudesta. Koska tilinpäätökseen tulostetaan vertailutiedot myös edellisestä tilikaudesta, anna myös edellisen tilikauden
päivämäärät.

Edellisen tilikauden tiedot syötetään viimeisimmän tilinpäätöksen tilikohtaisesta
tase-erittelystä sekä tuloslaskelman erittelystä. Voit aloittaa kirjanpidon ja myös tehdä
uusia kirjauksia, vaikka tilinavausta ei olisikaan tehty.

Valitse **Toiminta alkaa vasta tästä tilikaudesta** vain, jos yritys perustetaan vasta tällä tilikaudella eikä tilinavausta tehdä lainkaan.

### Tositteiden numerointi

![](/img/fi/toimisto/uusi5.png)

Valitse, haluatko numeroida kaikki tositteet yhteen juoksevaan sarjaan, vai haluatko jakaa tositteet erikseen numeroitaviksi **tositesarjoiksi** joilla on omat kirjaintunnusteensa, esimerkiksi ML myyntilaskuilla ja OL ostolaskuille.

### Valmista tuli!

![](/img/fi/toimisto/uusi6.png)

Kaikki valinnat on tehty ja Kitsas on valmis luomaan uuden kirjanpidon

### Viimeistele vielä määritykset

Yleensä voit aloittaa heti kirjaamisen. Muutamia valintoja on ehkä jossain vaiheessa vielä käydä läpi

1. Yleensä kaikki tarpeelliset tilit löytyvät **tilikartasta**, mutta tarvittaessa voit muokata tilikarttaa.
2. Jos haluat käyttää **kohdennuksia** (kustannuspaikat ja projektit), lisää ne asetuksista
3. Syötä **tilinavaus** edellisen tilinpäätöksen perusteella.
4. Lisää halutessasi yhteystiedoihin asiakasyrityksen **logo** tehdäksesi tulosteista tyylikkäämmät.
