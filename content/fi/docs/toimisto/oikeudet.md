---
title: "Oikeudet"
linkTitle: "Oikeudet"
weight: 40
pro: true
description: >
  Käyttöoikeuksien lisääminen ja muokkaaminen tilitoimistonäkymässä
---

**Oikeudet hyllyyn** koskevat hyllyn kaikkia kirjanpitoja sekä kaikkia alahyllyjä, myös niitä alahyllyjä ja kirjanpitoja, joille kyseiselle käyttäjälle on lisäksi määritelty muita oikeuksia. Tilitoimiston työntekijöille on suositeltavaa määritellä roolit hyllytasolla, jolloin oikeuksien hallinta on yksinkertaisempaa.

Hyllyn voisi ajatella mappikaapiksi ja hyllyroolin tai -oikeuden avaimeksi tähän kaappiin. Tällöin toimistotasolle myönnetty käyttöoikeus vastaisi yleisavainta toimiston kaikkiin mappikaappeihin.

**Oikeudet kirjanpitoon** ovat yksittäiseen kirjanpitoon liittyviä oikeuksia, esimerkiksi yrittäjälle itselleen tai tilintarkastajalle.

### Oikeuksien tarkasteleminen

**Hyllyn** oikeuksien sivulla näkyvät käyttäjien suorat roolit ja lisäoikeudet hyllyyn. Pääset sinne joko hakemalla hyllyn nimellä tai tilitoimistonäkymän Asetukset-osion asetusten **Hyllyt**-sivulta.

**Yksittäisen kirjanpidon** oikeuksien sivulla näkyvät käyttäjien suorat roolit ja lisäoikeudet kirjanpitoon.Pääset sinne kirjanpidon tietojen sivun kautta **Oikeudet**-painikkeella. Kirjanpidon tietojen sivulle pääsee hakemalla kirjanpidon nimellä tai y-tunnuksella tai valitsemalla kirjanpidon kirjanpitojen listasta ja painamalla Tiedot-nappia.

### Oikeuksien määritteleminen

Toimistotason roolit voi määritellä työntekijää lisättäessä.

**Hyllyyn** (myös tilitoimistohyllyyn) voi antaa käyttäjille rooleja ja tarvittaessa erillisiä lisäoikeuksia hyllyn oikeuksien sivulta. Hyllyn sivulla on painikkeet käyttäjän lisäämiselle ja käyttäjän oikeuksien muokkaamiselle.

**Yksittäiseen kirjanpitoon** voi antaa rooleja ja tarvittaessa erillisiä lisäoikeuksia kirjanpidon oikeuksien sivulta. Tälläkin sivulla on painikkeet käyttäjän lisäämiselle ja käyttäjän oikeuksien muokkaamiselle.

**Uusi käyttäjä**-painiketta käytetään riippumatta siitä, onko käyttäjällä jo käyttäjätunnus tai oikeuksia johonkin muuhun tilitoimiston hyllyyn tai kirjanpitoon. Tilitoimiston työntekijän voi lisätä pudotusvalikosta, muista käyttäjistä annetaan sähköpostiosoite. Jos käyttäjätunnusta ei ole vielä olemassa, lähetetään käyttäjän sähköpostiin ohjeet ja linkki käyttäjätunnuksen aktivoimiseksi. Uusille käyttäjille myös määritellään ovatko he yrityskäyttäjiä, web-käyttäjiä (kirjautuminen vain WebKitsaaseen ja lisäosien web-sivuille) vai tilintarkastajia.

Käyttäjän valinnan jälkeen valitaan seuraavassa dialogissa käyttäjälle annettavat roolit ja erilliset oikeudet.

Suositeltavaa on antaa käyttäjile ensisijaisesti rooleja. Jos valmiit järjestelmäroolit eivät sovellu, voi toimistolle määritellä omia rooleja tilitoimistonäkymän asetukset-osion **Roolit**-sivulla.

Käyttöoikeudet voidaan määritellä määräaikaisiksi halutulle aikavälille tai toistaiseksi voimassa oleviksi.

**Muokkaa** -painikkeella voi muokata valitun käyttäjän oikeuksia.

### Käyttäjän kaikkien oikeuksien tarkastelu

Käyttäjän kaikkia oikeuksia tilitoimiston hyllyihin ja yksittäisiin kirjanpitoihin voi tarkastella käyttäjän oikeuksien sivulla. Muutokset oikeuksiin tehdään kuitenkin hyllyn/kirjanpidon oikeuksien sivun kautta. Käyttäjän oikeuksien sivulle pääsee klikkamalla käyttäjän nimeä kirjanpidon/hyllyn oikeuksien sivun käyttäjälistassa, hakemalla käyttäjän nimellä tai sähköpostiosoitteella tai **Käyttäjät**-osion kautta.
