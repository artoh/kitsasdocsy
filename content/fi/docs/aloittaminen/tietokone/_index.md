---
title: "Kirjanpito omalle tietokoneelle tallennettuna"
linkTitle: "Kirjanpito tietokoneella"
weight: 40
description: >
  Voit tallentaa omalle tietokoneellesi maksuttomasti rajattoman määrän kirjanpitoja. Sinun pitää huolehtia itse näiden kirjanpitojen varmuuskopioinnista, eivätkä aivan kaikki ominaisuudet ole käytetävissä paikallisissa kirjanpidoissa.
---

![Aloitusnäkymä paikallisella kirjanpidolla](/img/fi/aloitus/paikallinen.png)

Omalle tietokoneelle tallennetut kirjanpidot löytyvät **Aloita**-sivun oikealla laidalla **Tietokone**-välilehdeltä.

- Mustalla värillä varsinaiset kirjanpidot
- Vihreällä värillä harjoituskirjanpidot
- Violetilla värillä varmuuskopiot

Voit vaihtaa kirjanpitoa napsauttamlla haluamasi kirjanpidon nimeä.

Avaa kirjanpito
: Avaa kirjanpitotiedosto, joka ei ole luettelossa

Tuo Kitupiikistä
: Tuo Kitupiikin kirjanpidon Kitsaaseen.

Varmuuskopioi
: Tekee avoimesta kirjanpidosta varmuuskopiotiedoston

Poista luettelosta
: Poistaa avoimen kirjanpidon luettelosta. Kirjanpitoa ei poisteta tietokoneelta, joten sen voi edelleen avata **Avaa kirjanpito** -toiminnolla

### Varmuuskopiointi

Sinun on itse huolehdittava kirjanpitosi säännöllisestä varmuuskopioinnista sekä varmuuskopiotiedostojen huolellisesta säilyttämisestä.

**Varmuuskopioi**-napilla avoimena oleva kirjanpito kopioidaan haluamaasi sijaintiin.

### Varoitus varmuuskopion käsittelemisestä

Jos Kitsas päättelee tiedoston nimen perusteella, että se on kirjanpidon varmuuskopio, näytetään seuraava varoitus:

![Varmuuskopio käytössä? -varoitus](/img/fi/aloitus/varmuusvaroitus.png)

Varoituksen tarkoituksena on välttää tilanne, jossa käyttäjä avaa samasta kirjanpidosta eri aikaan luotuja kopioita ja tämän takia tekee muutoksia vuoron perään useampaan kirjanpitotiedostoon. Tällaisessa tilanteessa missään kirjanpitotiedostossa ei enää ole ajantasaista kirjanpitoa.

Jos joudut ottamaan varmuuskopiotiedoston käyttöösi, muuta tiedostonhallinnassa tiedoston nimeä niin, ettei se pääty enää numerosarjaan. Tämän jälkeen Kitsas ei enää näytä kirjanpidon nimeä violetilla eikä varoita kirjanpidon olevan varmuuskopio.
