---
title: "Kirjanpito Kitsaan pilvessä"
linkTitle: "Kirjanpito pilvessä"
keywords: ["pilvi"]
weight: 50
description: >
  Kun tallennat kirjanpitosi Kitsaan pilveen, huolehdimme sen varmuuskopioinnista. Kirjanpidolla voi olla useampi samanaikainen käyttäjä, ja kaikki ominaisuudet ovat käytettävissä.
---

![Aloitusnäkymä pilvikirjanpidolla](/img/fi/aloitus/pilvessa.png)

Pilveen tallennetut kirjanpidot, joihin sinulla on käyttöoikeus, löytyvät **Aloita**-sivun oikealla laidalla **Pilvi**-välilehdestä.

- Mustalla värillä varsinaiset kirjanpidot
- Vihreällä värillä harjoituskirjanpidot

Voit vaihtaa kirjanpitoa napsauttamlla haluamasi kirjanpidon nimeä.


### Kirjanpidon kopioiminen pilveen

Omalle tietokoneelle tallennetun kirjanpidon voi kopioida pilveen **Aloita**-sivun **Pilvi**-välilehdellä olevalla **Kopioi kirjanpito pilveen** -painikkeella. Painike on näkyvissä, kun käytössä on paikallinen kirjanpito ja käyttäjä on kirjautuneena pilvipalveluun. 

Kopiointi ei poista omalle tietokoneelle tallennettua kirjanpitoa. Pilveen tehdyt muutokset eivät vaikuta omalle tietokoneelle tallennettuun kirjanpitoon, eivätkä omalle tietokoneelle tallennettuun kirjanpitoon tehdyt muutokset vaikuta pilveen tallennettuun kirjanpitoon. 

### Kirjanpidon poistaminen

Voit poistaa tarpeettoman kirjanpitosi **Poista kirjanpito**-painikkeella. Ellei kirjanpito ole harjoituskirjanpito, pitää se muuttaa esin harjoituskirjanpidoksi **Asetukset**-sivun kohdasta **Perusvalinnat**.

{{<alert title="Pilvessä olevan kirjanpidon lataaminen">}}
Pilvessä olevaa kirjanpitoa ei voi ladata omalle tietokoneelle, koska pilvikirjanpidossa on toisenlainen tietokantatoteutus ja sellaisia ominaisuuksia, joita ei ole paikallisilla kirjanpidoilla. Voit kuitenkin **Tilikaudet**-välilehdeltä ladata tilikauden kirjanpidosta sähköisen arkiston, joka sisältää myös kaikki sähköiset tositteet.
{{</alert>}}
