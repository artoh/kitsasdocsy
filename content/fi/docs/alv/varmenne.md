---
title: "Verohallinnon varmenne"
linkTitle: "Verohallinnon varmenne"
weight: 50
keywords: ["varmenne"]
cloud: true
description: >
  Kun verohallinnon varmenne on otettu käyttöön, voidaan arvonlisäveroilmoitukset antaa sähköisesti suoraan ohjelmasta.
---

{{% pageinfo color="primary" %}}
Nämä ohjeet koskevat kirjanpitokohtaista varmennetta. [Ohjeet tilitoimistolle verottajan varmenteen käyttöön ottamisesta]({{<relref "../toimisto/varmenne" >}})
{{% /pageinfo %}}


## Varmenteen ottaminen käyttöön

### Varmenteen hankkiminen

Varmenne haetaan [Verohallinnon varmennepalvelusta](https://varmennepalvelu.vero.fi/tuotanto/kirjaudu?lang=fi). Varmenteen hakemiseen tarvitaan nimenkirjoitusoikeus tai Suomi.fi-valtuutus.

1. Tunnistaudu varmennepalveluun ja valitse yritys.

2. Valitse **Tilaa uusi varmenne**.

3. Valitse varmenteeksi **Tiedon tuottaja (Web service)**.

4. Anna varmenteelle nimi (esim. Kitsas) ja anna yhteystiedot (sähköposti ja puhelinnumero, joihin varmenteen tiedot lähetetään). **Lähetä tilaus**.

5. Saat verottajalta turvasähköpostin, josta löytyvät **Siirtotunnus** ja **Kertakäyttösalasana**.


### Varmenteen lisääminen Kitsaaseen

Varmenne haetaan **Asetukset**-välilehden **Verot**-asetussivulta löytyvällä **Uusi varmenne** -painikkeella.

![Verojen maksu](/img/fi/asetukset/veronmaksu.png)

Saat ikkunan, johon syötetään turvasähköpostissa saapunut siirtotunnus ja kertakäyttösalasana.

![](/img/fi/toimisto/lisaavarmenne.png)

Paina **Ok**.

Varmenteen tilaksi tulee *Varmenteen hakeminen on kesken*. Hakeminen kestää noin minuutin, jonka jälkeen ohjelma ilmoittaa, että varmenne on noudettu, mutta se ei välttämättä ole vielä käytettävissä. Varmenne on käytettävissä yleensä seuraavana arkipäivänä.

### Varmenteen tila

Kun varmenne on valmiina, näkyy tilana *Verohallinnon varmenne on käytettävissä*.
