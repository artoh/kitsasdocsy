---
title: "Verohallinnon varmenne"
linkTitle: "Verohallinnon varmenne"
weight: 50
keywords: ["varmenne"]
cloud: true
description: >
  Kun verohallinnon varmenne on otettu käyttöön, voidaan arvonlisäveroilmoitukset antaa sähköisesti suoraan ohjelmasta.
---

{{% pageinfo color="primary" %}}
Nämä ohjeet koskevat kirjanpitokohtaista varmennetta. [Ohjeet tilitoimistolle verottajan varmenteen käyttöön ottamisesta]({{<relref "../toimisto/varmenne" >}})
{{% /pageinfo %}}


## Varmenteen ottaminen käyttöön

### Varmenteen hankkiminen

Varmenne hankitaan [tulorekisterin sähköisestä asiointipalvelusta](https://vero.fi/tulorekisteri/). Varmenteen hakemiseen tarvitaan nimenkirjoitusoikeus.

1. Kirjaudu asiointipalveluun. Valitse **Asioi yrityksen ja organisaation puolesta** ja valitse yritys.

2. Valitse **Asetukset**, **Tekninen rajapinta ja varmenteet** ja **Tee hakemus teknisen rajapinnan käyttöönottamiseksi**. Valitse käyttötarkoitukseksi **Palkkatiedot, ilmoittaa maksamiaan palkkoja** ja kanavaksi **Palkkatiedot - Web Service**.

3. Rajapintahakemuksen lähettämisen jälkeen valitse vielä **Hae varmennetta**. Varmenteen tyyppi on **Palkkatiedon tuottaja Web Service**. Anna varmenteelle kuvaus (esim. Kitsas) ja anna yhteystiedot.

4. Saat verottajalta turvasähköpostin, josta löytyvät **Siirtotunnus** ja **Kertakäyttösalasana**.

### Varmenteen lisääminen Kitsaaseen

Varmenne haetaan **Asetukset**-välilehden **Verot**-asetussivulta löytyvällä **Uusi varmenne** -painikkeella.

![Verojen maksu](/img/fi/asetukset/veronmaksu.png)

Saat ikkunan, johon syötetään turvasähköpostissa saapunut siirtotunnus ja kertakäyttösalasana.

![](/img/fi/toimisto/lisaavarmenne.png)

Paina **Ok**.

Varmenteen tilaksi tulee *Varmenteen hakeminen on kesken*. Hakeminen kestää noin minuutin, jonka jälkeen ohjelma ilmoittaa, että varmenne on noudettu, mutta se ei välttämättä ole vielä käytettävissä. Varmenne on käytettävissä yleensä seuraavana arkipäivänä.

### Varmenteen tila

Kun varmenne on valmiina, näkyy tilana *Verohallinnon varmenne on käytettävissä*.
