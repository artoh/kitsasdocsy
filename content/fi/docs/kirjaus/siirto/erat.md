---
title: "Tase-erät"
linkTitle: "Tase-erat"
keywords: ["tase-erat"]
weight: 10
description: >
  Tase-erien avulla seurataan mm. laskujen maksamista
---

#### Tase-erät ja tase-erittely

Osalla tasetileistä tilin sisältöä seurataan kokonaissaldoa tarkemmin, eli **tase-erittäin**. Tällaisiä tase-eriä ovat esimerkiksi

- Yksittäiset laskut, joiden maksaminen kohdistetaan laskun tase-erälle ja koko ajan tiedetään, kuinka suuri osa laskusta on maksamatta.
- Lainat, jolloin lainan maksu kohdistetaan lainan tase-erälle ja tiedetään, paljonko lainaa on maksamatta.
- Tasaeräpoistolla poistettavat laitteet, jolloin poisto kohdistetaan tase-erälle ja tiedetään, paljonko konetta on poistamatta.
- Huoneistot, joiden vastikkeiden maksamista seurataan huoneistokohtaisen saldon avulla.
- Asiakkaat, joilla on asiakaskohtaisesti valvottuja laskuja, joiden asiakaskohtaisia saldoja seurataan.

Tiliasetuksista määritellään jokaiselle tilille, onko tilillä käytössä tase-erät ja missä muodossa tilille laaditaan **tase-erittely**.

#### Tase-erien valitseminen

Tileillä, joilla tase-erät ovat käytössä, valitaan tilille kirjattaessa myös kirjauksen **tase-erä**.

![](/img/fi/kirjaus/siirto/eracombo.png)

Ei tase-erää
: Kirjausta ei kohdisteta millekään tase-erälle. Tällaiset kirjaukset muodostavat tase-erittelyssä yhden erittelemättömän tase-erän, jolta esitetään vain kokonaismäärä.

Uusi tase-erä
: Kirjaus muodostaa uuden tase-erän. Esimerkiksi kirjattaessa laskua, jota ei ennestään ole kirjanpidossa, aloittaa laskun kirjaaminen uuden tase erän. Aikanaan, kun lasku maksetaan, pitää laskun maksu puolestaan kohdistaa samalle tase-erälle eikä uutta tase-erää saa enää valita.

Valitse tase-erä
: Valitse jokin aiemmin aloitetuista tase-eristä. Avaa ikkunan, jolla valitaan tase-erä.

![](/img/fi/kirjaus/siirto/eradlg.png)

Asiakas
: Lasku valvotaan asiakaskohtaisesti

Huoneisto
: Lasku valvotaan huoneistokohtaisesti. Avaa ikkunan, jossa valitaan huoneisto jolle lasku tai maksu kohdistuu.

![](/img/fi/kirjaus/siirto/huoneistodlg.png)
