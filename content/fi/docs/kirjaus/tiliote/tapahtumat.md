---
title: "Tilitapahtumien lisääminen"
linkTitle: "Tilitapahtumien lisääminen"
weight: 40
description: >
  Kirjaa tilitapahtumia joko kirjaustoiminnolla tai suoraan ruudukkoon kirjoittamalla. Tilitapahtumat voivat olla laskujen maksuja, tuloja, menoja, siirtoja tai hyvityksiä.
keywords: ["laskunmaksu"]
---

**Kirjaa tilitapahtumia**-painikkeella pääset tilitapahtumien kirjausikkunaan. Voit kirjata peräkkäin useampia tilitapahtumia painamalla jokaisen tapahtuman jälkeen **Kirjaa**-nappia. **Sulje** lopuksi kirjausikkuna, tarkasta tiliotteen kirjaukset ja tallenna tiliote.

{{<alert title="Kirjaaminen tiliotteelta">}}

Tiliotteelta voit kirjata ne tulot, menot, hyvitykset ja siirrot, joista käy ilmi myös maksun peruste. Jos maksusta on olemassa erillinen tosite, kirjaa maksu sen perusteella.

Erityisesti elinkeinotoiminnassa edellytetään, että myynneistä ja ostoista on laadittava kirjanpitoon liitettävä lasku. Jotta ostaja saa vähentää arvonlisäveron kirjanpidostaan, on laskun täytettävä [verottajan laskuvaatimukset](https://www.vero.fi/syventavat-vero-ohjeet/ohje-hakusivu/48090/laskutusvaatimukset-arvonlis%C3%A4verotuksessa/). Tällaisista verollisista maksuista voidaan tiliotteelta kirjata lähinnä pankin perimä verkkolaskujen välitysmaksu jonka arvonlisävero on erikseen mainittu tiliotteeseen.

{{</alert>}}

### Suoritukset tilille eli panot

#### Saapuva maksu

![](/img/fi/kirjaus/tiliote/saapuva.png)

Tällä välilehdellä kirjaat laskuperusteisesti kirjattujen myyntilaskujen suoritukset. Valitse kirjattava maksu ja merkitse **päivämääräksi** päivä, jona maksu on saapunut tilille. Jos maksu on suoritettu vain osittain, korjaa **Euroa**-kohtaan saapuneen maksun määrä.

#### Tulo

![](/img/fi/kirjaus/tiliote/tulo.png)

Tällä välilehdellä kirjaat tulot, joista ei ole muuta tositetta kuin tiliote. **Lisää vienti**-panikkeella voit jakaa tilioterivin useammaksi vienniksi esimerkiksi eri kirjanpitotileille.

#### Hyvitys

![](/img/fi/kirjaus/tiliote/saapuvahyvitys.png)

Tällä välilehdellä kirjaat sinulle maksettavat palautukset ja hyvitykset. Hyvitys kirjataan tavallisesti samalle tilille kuin aiempi maksu.

#### Vakioviite

![](/img/fi/kirjaus/tiliote/vakioviite.png)

Tällä välilehdellä kirjaat suorituksen, joka liittyy vakioviitteeseen eli tiliöidään vakioviitteen mukaisesti.

#### Siirto

![](/img/fi/kirjaus/tiliote/sijoitustililta.png)

Tällä välilehdellä kirjaat rahoitustapahtumat, joissa maksetaan rahaa tilillesi.

### Maksut tililtä eli otot

#### Maksettu lasku

![](/img/fi/kirjaus/tiliote/maksettulasku.png)

Tällä välilehdellä kirjaat laskuperusteisesti kirjattujen ostolaskujen suoritukset. Välilehdeltä kirjaat myös hyvityslaskuista asiakkaalle maksettavien palautuste suorittamisen. Valitse kirjattava maksu ja merkitse **päivämääräksi** päivä, jona maksu on lähtenyt tililtäsi. Jos maksu on suoritettu vain osittain, korjaa **Euroa**-kohtaan saapuneen maksun määrä.

#### Meno

![](/img/fi/kirjaus/tiliote/meno.png)

Tällä välilehdellä kirjaat menot, joista ei ole muuta tositetta kuin tiliote. **Lisää vienti**-panikkeella voit jakaa tilioterivin useammaksi vienniksi esimerkiksi eri kirjanpitotileille.

#### Hyvitys

![](/img/fi/kirjaus/tiliote/maksettuhyvitys.png)

Tällä välilehdellä kirjaat maksamasi palautukset ja hyvitykset. Hyvitys kirjataan tavallisesti samalle tilille kuin aiempi maksu.

#### Siirto

![](/img/fi/kirjaus/tiliote/lyhennys.png)

Tällä välilehdellä kirjaat rahoitustapahtumat, joissa tililtä on maksettu rahaa.
