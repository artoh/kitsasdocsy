---
title: "Palkanlaskennan käyttöönotto"
linkTitle: "Käyttöönotto"
weight: 10
description: >
  Palkanlaskennan käyttöönotto
---

Näin otat käyttöön ja aloitat palkanlaskennan Kitsas Prossa

## Kitsas Pro Palkkojen aktivointi

Kun haluat aktivoida tilitoimistollesi käyttöön palkanlaskennan työkalut, olethan yhteydessä helpdeskiimme (kitsas.helpdesk@taopa.fi) ja kerro haluavasi päivittää Kitsas Pro -tilaukseesi Kitsas Pro Palkat.

## Aktivoi asiakaskohtainen lisäosa

Palkanlaskennan asiakaskohtaisen lisäosan voi aktivoida tilitoimiston pääkäyttäjä. 

Lisäosan aktivointi tapahtuu kohdasta **Lisäosat → Kitsas Pro Palkat → Ota käyttöön**

![](/img/fi/lisaosa/palkat/aloitus1.png)

**Huom!**

Lisäosan poiskytkeminen ei päätä palkanlaskentapalvelun käyttöä. Asiakaskohtaisen palkkatoiminnon päättämisestä tulee olla yhteydessä helppariin (kitsas.helpdesk@taopa.fi) 

## Tilitoimistovaltakirja

Kun siirryt palkanlaskennan palvelun käyttöönottoon ensimmäistä kertaa, tulee palvelun käyttäjän allekirjoittaa Tilitoimistovaltakirja:

* Täydennä tiedot (Huom. Valtakirjan allekirjoittajalla tulee olla tilitoimiston nimenkirjoitusoikeus) 
* Hyväksy käyttöehdot ja henkilötietojen käsittelyehdot (kertaluonteinen) 
* Paina **Hyväksy** ja suorita vahva tunnistautuminen ja **allekirjoita tilitoimistovaltakirja**

## Tilitoimistovarmenteen lisäys
 
Varmenne haetaan Verohallinnon [varmennepalvelusta](https://varmennepalvelu.vero.fi/tuotanto/kirjaudu?lang=fi). Varmenteen hakemiseen tarvitaan Tilitoimiston **nimenkirjoitusoikeus** tai **Suomi.fi-valtuutus**.
* Tunnistaudu varmennepalveluun ja valitse yritys
* Valitse **Tilaa uusi varmenne**
* Valitse varmenteeksi Tiedon tuottaja (Web Service)
* Anna varmenteelle nimi (esim. Kitsas Palkat) ja anna yhteystiedot (sähköposti ja puhelinnumero, joihin varmenteen tiedot lähetetään) 
* Lähetä tilaus

Saat verottajalta turvasähköpostin, josta löytyvät **Siirtotunnus** ja **Kertakäyttösalasana**.
 
## Varmenteen asetus Kitsaaseen

Pääset asettamaan siirtotunnuksen ja kertakäyttösalasanan kitsaaseen asiakaskohtaisen lisäosan alta, kohdasta **Tilitoimistovarmenne** ja täytä varmenteen tiedot varmenteen hallintanäkymässä.

![](/img/fi/lisaosa/palkat/aloitus2.png)

Tilitoimistovarmenteen voi asettaa käyttäjä, jolla on toimintokohtaiset oikeudet **Lisäosien asetukset** ja **Sertifikaattien hallinta**. Varmenteen hallintaan riittävät siis oikeudet, kun käyttäjälle on asetettu kirjanpito- tai tilitoimistotasolle roolit "kirjanpitäjä" ja "pääkäyttäjä".

Tulorekisteri-ilmoittaminen tilitoimistovarmennetta pitkin edellyttää, että asiakkaasi on valtuuttanut tilitoimistosi suomi.fi-valtuuksin tulorekisteriasiointiin.

## Aloita palkkojen laskeminen

Pääset laskemaan palkkoja kohdasta **Siirry laskemaan palkkoja**.

Palkkatoimintoihin pääsy edellyttää, että käyttäjälle on asetettu kirjanpito- tai tilitoimistokohtainen rooli **Palkanlaskija**.

![](/img/fi/lisaosa/palkat/aloitus3.png)

## Kirjanpidon tositteiden muodostaminen

Palkanlaskennan kirjanpidon tositteet voi:
* Noutaa manuaalisesti kohdasta **Palkkojen noutaminen kirjanpitoon**
* Tai asettaa automaattisesti muodostumaan kuukauden 5. päivänä

