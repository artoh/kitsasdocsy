---
title: "Alv-prosentin muutos"
date: "2024-04-29"
keywords: ["alv"]
description: "Kitsaalla pärjäät myös muuttuvan prosentin kanssa"
author: "Arto"
banner: "img/screenshots/percent.png"
---

Hallituksen kehysriihessä on päätetty nostaa yleistä arvonlisäverokantaa 25,5 prosenttiin jo tämän vuoden aikana.

Kitsaan kirjaamisnäkymät sallivat jo tällä hetkellä desimaaliluvun käyttämisen arvonlisäveroprosenttina. Myyntilaskutuksessa sekä joukossa muita näkymiä on tarpeen tehdä ohjelmistoon pieniä muutoksia. Arvonlisäveron ilmoittamisessa Kitsas päivitetään toimimaan Verohallinnon rajapintamuutoksien kanssa.

Muutokset tulevat vaatimaan Kitsaan työpöytäohjelmiston päivittämisen. Aikatauluista pystymme kertomaan tarkemmin, kun Verohallinto on tiedottanut ohjelmistotaloja muutoksen vaikutuksista verottajan järjestelmiin.

Kitsaassa arvonlisäveroja käsitellään ohjaustietojen perusteella, joten verokantojen muuttuminen ei edellytä uusien tilien perustamista. 
