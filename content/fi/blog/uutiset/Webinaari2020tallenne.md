+++
title = "Katso Kitsaan webinaarin 18.11. tallenne"
date = "2020-11-19"
description = "Tallenne 18.11. pidetystä webinaarista"
tags = ["webinaari"]
categories = ["koulutus"]
author = "Arto"
banner = "img/banners/laptop.png"
+++

# Kitsaan webinaari 18.11.2020

[Tallenne webinaarista](https://drive.google.com/open?id=1LWOPhzcGFJj9RIBeNz0vFHevZsy7EBAc)

Webinaarin sisältöä

- keskeisimmät muutokset Kitupiikistä
- mallikirjauksia erilaisilla tositteilla
- laskun laatiminen
- alv-ilmoituksen laatiminen
- tilinpäätöksen laatiminen
- tutustuminen laskutusportaaliin

Webinaarissa pääsette myös näkemään, kuinka ohjelman kehittäjäkin välillä säheltää eri toimintoja etsiessään eli kyse on live-tilanteesta, kannattaa siis katsoa myös [varsinaiset ohjevideot](https://ohjeet.kitsas.fi)

**Kiitos kaikille Webinaariin osallistuneille**

## Koottuja kysymyksiä ja vastauksia

#### Säilyykö Kitsaasta aina myös maksuton versio

Kitsas on avointa lähdekoodia, ja itse ohjelma säilyy maksuttomana. Maksullisia ovat ne lisäpalvelut, jotka vaativat yhteyttä palvelimelle.

#### Tekeekö sovellus tilinpäätöskirjaukset tappion/tuloksen osalta

Sovellus muodostaa varsinaiset tilinpäätösviennit (ts. laskee tulokset/tappion). Sovellus osaa laskea myös suunnitelman mukaiset poistot, jaksotukset ja yksinkertaisessa tapauksessa osakeyhtiön tuloverot ja -jaksotukset. Esimerkiksi toimintavaraukset, varaston muutokset, yksityiskäyttö yms. viennit pitää kuitenkin tehdä itse.

#### Miten kirjataan omaisuutta kirjanpitoon (esim. osakesijoitukset)

Yleensä Muu-tositetyypillä tehdään kirjaus kirjanpidon tavanomaisten periaatteiden mukaisesti

#### Onnistuuko arvonlisäveron maksuperusteinen tilittäminen

Onnistuu, katso [ohjeet](https://ohjeet.kitsas.fi/alv/maksuperusteinen/)

#### Voiko kululaskujen web-liittymää hyödyntää vaikka ei käyttäisi verkkolaskuja

Kyllä voi.

#### Voiko tositesarjan muuttaa jälkeenpäin?

Yksittäisessä tositteessa voi muuttaa, mille tositesarjalle se on kirjattu. Tositesarjat "luodaan lennosta" eli voit merkitä minkä tahansa kirjanyhdisteen tositteelle tositesarjaksi.

#### Toimiiko tiliote myös maksuperusteissa kirjattaessa?

Maksuperusteisesti laskut yms. kirjataan ennen tiliotetta niin, että päivämääränä on maksupäivä. Tiliotteella nämä rivit näkyvät harmaita, koska ne on jo tehty kirjanpitoon eikä niitä kirjata uudestaan.

Jos jokin kirjaus tehdään suoraan tiliotteelta, riittää täydentää tiliotenäkymään kirjaustili.

#### Voiko myyntilaskun päivämäärää vaihtaa

Laskulle tulostuva päivämäärä ja myös laskuperuisen laskutuksen päivämäärä on aina nykyinen päiväys. Valitsemalla Suoriteperusteinen lasku voidaan lasku kirjata toimituspäivämäärälle.

#### Mikä on isoin tiedossa oleva liikevaihto jota pyöritetään Kitsaalla?

Meille ei ole tästä tilastoja. Mitä isommasta ja monimutkaisemmasta kirjanpidosta on kyse, sitä enemmän kannattaa harkita ammattikirjanpitäjän palveluita (joista muutama toki käyttää Kitsasta). Kitsas on suunnattu pienille yhdistyksille, yrityksille ja asunto-osakeyhtiöille.

#### Voiko Kitsaalla tehdä vastikelaput asuntokohtaisesti niin että niillä on sama viite asuntokohtaisesti?

Tätä toimintoa ohjelmassa ei vielä ole. Pienellä asunto-osakeyhtiöllä voisi käyttää [vakioviitteitä](https://ohjeet.kitsas.fi/laskutus/vakioviite/) jolloin ohjelma kirjaa vientejä automaattisesti mutta ei huolehdi maksujen valvonnasta.

#### Pitääkö pdf-tiliotteen tuonnille olla pilvipalvelu?
Ei tarvitse. Kuvamuotoisen (esim. jpg) tositteen tekstintunnistus on lisäpalvelu.

#### Tositteen kirjauksessa otsikon ja riviselitteen ero
Jos tosittella on useampia rivejä, voidaan riviselitteellä antaa vienneilleä rivikohtainen selitys.

#### Pystyykö asiakkaat/jäsenet tuomaan toisesta järjestelmästä
Csv-tiedostosta pystyy, katso [ohjeet](https://ohjeet.kitsas.fi/laskutus/rekisteri/#tietojen-tuominen).

<hr/>

Kuva <a href="https://pixabay.com/fi/users/haticeerol-14967706/?utm_source=link-attribution&amp;utm_medium=referral&amp;utm_campaign=image&amp;utm_content=5568038">Hatice EROL</a> <a href="https://pixabay.com/fi/?utm_source=link-attribution&amp;utm_medium=referral&amp;utm_campaign=image&amp;utm_content=5568038">Pixabaystä</a>
