+++
title = "Palvelinpäivitys 27. - 28.9."
date = "2024-09-11"
tags = ["katko"]
description = "Palvelimemme muuttavat Haminaan!"
author = "Arto"
banner = "img/banners/palvelin.jpg"
+++

Kitsaan pilvipalvelun käyttämät tietokannat muuttavat Helsingistä Haminaan, ja tämän takia pilvipalveluissa on käyttökatko.

Katko alkaa **perjantaina 27.9.2024 kello 22.00** 

Katko päättyy **lauantaina 28.9.2024 kello 09.00**

Katko voi olla ilmoitettua lyhyempi.

Siirrymme käyttämään pilvipalveluissa Googlen Serveless-tekniikkaa sekä tietokantapalvelinta.

Asiakkaittemme tieto sijaitsee jatkossa Googlen datakeskuksessa [Haminan Summassa](https://www.google.com/intl/fi_fi/about/datacenters/locations/hamina/). Kaikki tieto varmuuskopioidaan [Eemshaveniin Alankomaihin](https://www.google.com/about/datacenters/locations/eemshaven/). Sijoittamalla varmuuskopiot 1400 kilometrin etäisyydelle pystymme suojaamaan asiakkaittemme tietoja myös äärimmäisessä katastrofitilanteessa - ja samalla tiedot pysyvät aina EU:n alueella ja EU:n tietosuojalainsäädännön alaisina.

Koska haluamme käyttää kitsaasti myös arvokkaita luonnonvaroja, valitsimme datakeskukset, jotka käyttävät uusiutuvaa energiaa.

Serverless-tekniikassa palvelinten kapasiteettia säädetään jatkuvasti käyttäjien määrän mukaisesti. Näin Kitsas ei jatkossa hidastu edes kuukauden 12. päivänä, kun samanaikaisia käyttäjiä on hetkellisesti tavallista enemmän.

Palvelimen siirto ei näy käyttäjällä millään tavalla - yhden yön katkoa sekä ruuhkapäivien nopeutumista lukuun ottamatta.


#### Ilmoitus alihankkijan käyttämisestä

Kitsas Oy käyttää serverless-palveluissa, tietokantapalveluissa sekä tiedostojen tallennuksessa alihankkijana Google LLC:tä. Kitsaan käyttämät palvelimet sijaitsevat Suomen alueella. Tietojen ja palvelun toiminnan varmistamiseen voidaan käyttää myös muualla EU:n alueella sijaitsevia palvelimia.