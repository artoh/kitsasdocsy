+++
title = "Kitsas 2.1 julkaistu"
date = "2020-11-16"
description = "Kitsas 2.1 julkaistu"
tags = ["julkaisu"]
categories = ["julkaisu"]
author = "Arto"
banner = "img/banners/21orkidea.png"
+++

# Kitsas 2.1

Kitsas 2.1 tuo ohjelmaan monia parannuksia. Lisäksi olemme saaneet korjattua joukon edellisessä versiossa olleita virheitä.

Päivitystä suositellaan kaikille Kitsaan käyttäjille. Suosittelemme myös ohjelman päivittämisen jälkeen päivittämään tilikartat, jos ohjelma tarjoaa siihen mahdollisuutta.

Ohjelma on ladattavissa osoitteesta [kitsas.fi/lataa](https://kitsas.fi/lataa).

### Nopeampi selaus

Olemme saaneet nopeutettua tositteiden ja vientien selausnäkymää. Tähän liittyen ohjelma ei enää säädä sarakkeiden leveyttä automaattisesti, mutta muistaa käyttäjän valitseman sarakkeiden leveyden ja järjestyksen

### Muu-tositetyypin kirjaamista uudistettu

Ohjelma tekee automaattisesti arvonlisäveron vero- ja vähennysrivit myös Muu-tyypin tositteelle. Lisäksi kaikkia viennin määritteitä pystyy nyt muokkaamaan erillisessä muokkausikkunassa.

### Parempi tuki tositesarjojen käyttämiselle

Jos käytät useampaa eri tositesarjaa, pääset valitsemaan selattavat tositteet myös tositesarjan mukaan. Tositesarjojen tunnusten tulostuminen eri raporteille on myös tarkastettu.

### Mallipohjat

Voit luoda usein käyttämästäsi tositteesta [mallipohjan](https://ohjeet.kitsas.fi/kirjaus/mallipohja/) jonka perusteella saat luotua nopeasti uusia tositteita

### Suojattu sähköposti

Sähköpostin lähettämisessä on mahdollista käyttää myös STARTTLS-suojausta.

### Entistä täydellisempi kirjanpitoaineisto

Aineisto-toiminnolla muodostettavaan pdf-muotoiseen kirjanpitoaineistoon sisältyy nyt myös muistiotositteet, tositteiden tiliöintejä ja käsittelymerkintöjä. Toiminnolla saat muodostettua helposti arkiston koko tilikauden kirjanpidosta ja sähköisistä tositteista.

### Iso joukko korjauksia

Ohjelmassa ja tilikartoissa on tehty myös iso joukko korjauksia, liittyen mm. maksumuistusten ja hyvityslaskujen muodostumiseen, tuloslaskelman muotoon ja raporttien käännöksiin.

[Täysi muutosluettelo julkaisutiedoissa](https://github.com/artoh/kitupiikki/releases/tag/v2.1)

## Palaute tervetullutta

Otamme mielellämme palautetta vastaan osoitteessa palaute@kitsas.fi
