+++
title = "Kitsas 5.6"
date = "2024-08-07"
description = "Valmiina 25,5 % arvonlisäveroon"
tags = ["alv"]
categories = ["julkaisu"]
author = "Arto"
banner = "img/banners/alv255b.png"
+++

Kitsas 5.6 tuo tuen syyskuun alussa korotettavalle yleiselle arvonlisäveroprosentille.

Ohjelmiston tilikartassa olevia tilien arvonlisäveroprosentteja tai tuotteiden alv-kantoja ei tarvitse tässä yhteydessä muokata, vaan ohjelmisto ehdottaa uutta arvonlisäveroprosenttia päivämäärän mukaisesti. Toisin sanoen kirjauspäivän ollessa 1.9.2024 tai sen jälkeen, ehdottaa ohjelma 24%:n arvonlisäverokannan sijaan 25,5%:n arvonlisäverokantaa.

Kirjanpitäjältä tarvitaan huolellisuutta, sillä muutosvaiheessa verokanta määräytyy ensisijaisesti toimituspäivän mukaisesti, katso tarkemmin [Verohallinnon ohjeista](https://www.vero.fi/yritykset-ja-yhteisot/verot-ja-maksut/arvonlisaverotus/arvonlisaveroprosentit/Yleinen-arvonlisaverokanta-nousee-syyskuussa/). Molemmat arvonlisäverokannat ovat siis käyttäjällä aina valittavissa.

<img src="/img/screenshots/alv255lasku.png" class="img-responsive"/>

Kitsas 5.5 tuo paremman tuen huhtikuun lopun palvelinpäivityksen myötä käyttöön otettaviin Kitsaan lisäominaisuuksiin. 

Lisäksi ohjelmassa on parannettu tiliotteiden kirjaamista niin, että käytännössä kaikki tulo- ja menotapahtumat, kaikilla alv-lajeilla, on mahdollista kirjata tiliotetositteella. Paikallista kirjanpitoa pilveen siirrettäessä on nyt mahdollista tehdä pilveen siirto myös suoraan tilitoimiston kirjahyllyyn.

Mukana on myös joukko pienempiä korjauksia, liittyen esimerkiksi tositteiden kommentointiin sekä taseen valvontaan.

Ohjelmiston uusi verso on ladattavissa Windowsille, Linuxille ja Macille osoitteesta [kitsas.fi/lataa](/lataa). 

<img src="/img/screenshots/alvilmo.png" class="img-responsive"/>