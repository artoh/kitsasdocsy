+++
title = "Kitsas 2.3 beta"
date = "2021-02-04"
description = "Kitsas 2.3 BETA on ladattavissa"
tags = ["beta"]
categories = ["julkaisu"]
author = "Arto"
banner = "img/banners/esikko.png"
+++

# Kitsas 2.3 "Esikko" BETA-vaiheessa

Kitsaan uusin version on nyt yleisesti testattavissa. Voit ladata beta-version tältä sivulta.

Ohjelman päivittämisen jälkeen tilikartta on myös päivitettävä erikseen ohjelman antamien ohjeiden mukaisesti.

Beta-version uusia ominaisuuksia ei ole vielä päivitetty ohjelman ohjeisiin.

### Windows-versio

[Kitsas 2.3 BETA Windows](https://github.com/artoh/kitupiikki/releases/download/v2.3-beta/kitsas-2.3-beta.exe)  
Windows-versio on suoritettava ohjelmatiedosto (ei siis tarvitse asentaa). Voit käyttää tätä toisen version rinnalla.

### Mac-versio
[Kitsas 2.3 BETA Mac](https://github.com/petriaarnio/kitupiikki/releases/download/mac-2.3-beta/Kitsas-2.3-beta.dmg)  
Huomaa, että uudemmilla käyttöjärjestelmän versioilla sovelluskaupan ulkopuolisen ohjelman suorittaminen on sallittava erikseen.

### Linux-versio
[Kitsas 2.3 BETA Linux](https://github.com/artoh/kitupiikki/releases/download/v2.3-beta/Kitsas-2.3-beta-x86_64.AppImage)  
Suoraan käynnistettävä AppImage-tiedosto. Vaatii esimerkiksi Ubuntu 18.04 tai uudemman.

## Uusia ominaisuuksia

### Kirjanpitoaineiston muodostamisen valinnat

<img src="/img/screenshots/aineistodlg.png" class="img-responsive"/>

Kirjanpitoaineistoa muodostettaessa voit valita, mitä kaikkea aineistoon sisällytetään. Pääset myös säätämään tositteiden kuvanlaatua (parempi laatu tuottaa isomman tiedoston).

**Aiemmissa versioissa on havaittu ongelmia kirjanpitoaineiston muodostamisesta Maceillä ja toivomme erityisesti palautetta siitä, onko näistä ongelmista päästy tämän päivityksen myötä eroon.**

### Tositekooste sähköisistä tositteista

<img src="/img/screenshots/tositekooste.png" class="img-responsive"/>


Kirjanpidosta voi tulostaa koosteen sähköisistä tositteista tietyltä aikaväliltä, kohdennukselta tai tililtä. Näin yhdistyksten on helppo poimia avustusselvitykseen kaikki tiettyä hanketta koskevat kuitit.

### Poistetun tositteen palauttaminen

<img src="/img/screenshots/poistettuja.png" class="img-responsive"/>

Ohjelmassa pääsee selaamaan myös poistettuja tositteita ja vahingossa poistetun tositteen voi palauttaa kirjanpitoon.

### Huomiomerkin asettaminen tositteeseen

<img src="/img/screenshots/huomiomerkit.png" class="img-responsive"/>

Tositteelle voi asettaa huomiomerkin muistuttamaan siitä, että tositteelle pitää vielä tehdä jotain. Selauksessa saa helposti poimittua kaikki huomiomerkillä merkityt tositteet.

### Tositteiden kommentointi (vain pilvessä)

<img src="/img/screenshots/kommentti.png" class="img-responsive"/>

Pilveen tallennettuihin tositteisiin voidaan lisätä kommentteja. Kommentin voi lisätä myös lukitulle tilikaudelle, jota ei muuten pääse muokkaamaan.

### Mahdollisuus kirjata arvonlisävero Maksettava arvonlisävero -tilin kautta

Ohjelmaan on lisätty vaihtoehto, jossa arvonlisäveroilmoituksen yhteydessä alv kirjataan Maksettava arvonlisävero-tilille, josta käyttäjä kirjaa sen OmaVero-tilityksen yhteydessä verovelkojen tilille. Menetelmän avulla voi paremmin seuraa OmaVero-tilin saldoa kirjanpidossa.

## Korjauksia ohjelmaan

- Tuloverojen kirjausdialogia on korjattu (Yle-vero)
- Kitupiikistä tuominen toimii jälleen
- Tiliotteen muokkaaminen säilyttää maksuperusteisen arvonlisäveron erityisviennit
- Laskutuksessa marginaalimyynnin verotiedoissa kirjautuu myös oletusalv-prosentti
- Alv-ilmoituksessa negatiivisten bruttokirjausten oikaisut näkyvät oikein
- Alv:n alarajahuojennuksen kirjautuminen valitun alv-kirjaustavan mukaisesti
- Y-tunnuksen muoto valvotaan tarkemmin

## Palaute tervetullutta

Otamme mielellämme palautetta vastaan osoitteessa palaute@kitsas.fi

<img src="/img/versions/23esikko.png">

Version 2.3 tunnuskukkana on esikko, kuva <a href="https://pixabay.com/fi/users/8926-8926/?utm_source=link-attribution&amp;utm_medium=referral&amp;utm_campaign=image&amp;utm_content=1385960">8926</a> <a href="https://pixabay.com/fi/?utm_source=link-attribution&amp;utm_medium=referral&amp;utm_campaign=image&amp;utm_content=1385960">Pixabaystä</a>



